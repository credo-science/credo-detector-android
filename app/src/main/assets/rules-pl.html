<!doctype html>
<html lang="pl">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title>Regulamin - CREDO Detektor</title>
</head>
<body>
<h1>REGULAMIN użytkownika aplikacji CREDO Detector</h1>

<h2>1. Uwagi wstępne</h2>
<ol>
    <li>Aplikacja CREDO Detector jest jednym z narzędzi akwizycji i analizy danych w Cosmic-Ray Extremely Distributed Observatory (CREDO), którego celem jest detekcja i badanie promieniowania kosmicznego w skali globalnej w poszukiwaniu zespołów promieni kosmicznych (ang. cosmic-ray ensembles).</li>
    <li>CREDO jest międzynarodowym przedsięwzięciem naukowym wymagającym zaangażowania nie-naukowców w formacie nauki obywatelskiej (citizen science). Uczestnicy projektu dysponujący urządzeniami mobilnymi z zainstalowaną aplikacją CREDO Detector mogą gromadzić informacje naukowe o wykrytych cząstkach promieniowania kosmicznego. Informacje te wysyłane są automatycznie na serwery CREDO. Wszyscy uczestnicy mają dostęp do zgromadzonych danych i mogą je przetwarzać za pomocą aplikacji udostępnianych przez CREDO, a także korzystając z własnych narzędzi.</li>
    <li>Dane kontaktowe Współpracy CREDO oraz podstawowe informacje o projekcie znajdują się na stronie internetowej: <a href="https://credo.science/">https://credo.science/</a> oraz na fanpage'u: <a href="https://www.facebook.com/credo.science/">https://www.facebook.com/credo.science/</a></li>
    <li>Administratorem danych zbieranych w projekcie CREDO jest<br>
        Instytut Fizyki Jądrowej PAN im. H. Niewodniczańskiego,<br>
        ul. E. Radzikowskiego 152, 31-342 Kraków<br>
        <a href="https://credo.science/">https://credo.science/</a> | <a href="https://www.facebook.com/credo.science/">https://www.facebook.com/credo.science/</a> <br></li>
</ol>

<h2>2. Udział w projekcie CREDO</h2>
<ol>
    <li>Udział w projekcie CREDO za pośrednictwem aplikacji CREDO Detector polega na zainstalowaniu na urządzeniu aplikacji CREDO Detector, zarejestrowaniu się za jej pomocą w projekcie CREDO i uruchomieniu w tej aplikacji funkcji “Detektor” przy szczelnie zasłoniętej kamerze głównej. Rejestracja jest niezbędna dla zapewnienia odpowiedniego poziomu zaufania do zbieranych danych natomiast szczelne zasłonięcie kamery jest niezbędne dla poprawnej interpretacji sygnału generowanego w matrycy światłoczułej urządzenia mobilnego przez przenikliwe cząstki promieniowania kosmicznego.</li>
    <li>Użytkownikiem aplikacji CREDO Detector może być każda osoba pełnoletnia. W przypadku osoby niepełnoletniej, konieczna jest wiedza i zgoda rodziców lub prawnych opiekunów.</li>
    <li>Użytkownik aplikacji CREDO Detector zgadza się na przekazywanie CREDO dla realizacji celów badawczych projektu następujących danych: adres e-mail; nazwa zespołu, do którego chce należeć; dane o lokalizacji GPS urządzenia; orientacja urządzenia względem ziemi; model urządzenia; wersja systemu operacyjnego; zdjęcia zawierające sygnał wygenerowany przez promieniowanie przenikliwe lub inne sygnały znacząco przekraczające poziom tła.</li>
    <li>Na podany podczas rejestracji adres e-mail mogą być wysyłane wiadomości informacyjne na temat projektu CREDO.</li>
    <li>Z konta uczestnika ma prawo korzystać wyłącznie właściciel tego konta. Zabronione jest udostępnianie konta osobom trzecim.</li>
    <li>Użytkownik jest zobowiązany należycie zabezpieczyć swoje konto oraz inne dane służące do autoryzacji przed niepowołanym dostępem m.in. przez stosowanie trudnych do odgadnięcia haseł, odpowiednich praw dostępu oraz szyfrowania.</li>
    <li>Za pomocą swojego konta, uczestnik może zalogować się na serwer projektu CREDO i pobrać informacje zgromadzone przez siebie oraz innych uczestników.</li>
</ol>

<h2>3. Sposób działania aplikacji CREDO Detector</h2>
<ol>
    <li>Aplikacja, w czasie działania funkcji “Detektor”, zbiera informacje potrzebne do realizacji celów badawczych CREDO, zapisuje je w pamięci cache urządzenia, następnie, gdy dostępne jest połączenie z siecią Internet, wysyła zgromadzone informacje do serwerów projektu CREDO.</li>
    <li>Gdy funkcja “Detektor” jest wyłączona, aplikacja nie zbiera żadnych danych, ale może wysyłać zgromadzone dane w czasie wcześniejszego działania funkcji “Detektor”, których nie udało się jeszcze pomyślnie wysłać na serwer.</li>
    <li>Aplikacja umożliwia podgląd danych zgromadzonych podczas działania funkcji “Detektor”, które zostały wysłane na serwer w ciągu ostatnich 10 dni.</li>
</ol>

<h2>4 Działanie funkcji “Detektor”</h2>
<ol>
    <li>Aplikacja rejestruje obraz z kamery podłączonej do urządzenia i przetwarza go na tym samym urządzeniu.</li>
    <li>Wynikiem przetwarzania obrazu jest informacja o wykryciu lub braku wykrycia sygnału znacznie przekraczającego poziom tła, dalej sygnału nadwyżkowego, który może być sygnałem wygenerowanym przez cząstki przenikliwe wtórnego promieniowania kosmicznego.</li>
    <li>Informacja o wykryciu sygnału nadwyżkowego zawiera wycinek z klatki obrazu zawierający wykryty sygnał.</li>
    <li>Zawartość obrazu z klatek, na których nie wykryto sygnału nadwyżkowego nie jest zapisywana w pamięci trwałej urządzenia ani wysłana poza urządzenie.</li>
    <li>Wycinek z klatki obrazu zawierający wykryty sygnał nadwyżkowy jest zapisywany w pamięci cache urządzenia i wysyłany do serwerów projektu CREDO za pośrednictwem sieci Internet. Pozostała część klatki obrazu nie jest zapisywana w pamięci trwałej urządzenia ani wysyłana poza to urządzenie.</li>
    <li>Ze wszystkich klatek obrazu gromadzone są dane statystyczne na temat średniej jasności każdej klatki obrazu, jasności najjaśniejszego punktu na klatce obrazu i liczby pikseli obrazu, które są ciemniejsze niż parametr zdefiniowany w ustawieniach aplikacji. Dane te są agregowane okresach czasu 10 minut. Agregacja zawiera informacje o minimalnej, średniej i maksymalnej wartości.</li>
</ol>

<h2>5 Informacje dodatkowe gromadzone w czasie działania funkcji “Detektor”</h2>
<ol>
    <li>W czasie działania funkcji “Detektor” gromadzone są informacje dodatkowe o:
        <ul>
            <li>typie i modelu urządzenia oraz wersji systemu operacyjnego,</li>
            <li>położeniu GPS kamery,</li>
            <li>orientacji urządzenia względem ziemi (parametry X, Y i Z odczytane z akcelerometru),</li>
            <li>stanu urządzenia (podłączony do ładowarki, ładowanie USB, brak ładowania) i stanu baterii (poziom naładowania),</li>
            <li>temperatura urządzenia (jeżeli jest wyposażone w termometr).
        </ul>
    </li>
    <li>Dodatkowe informacje zbierane są w momencie wykrycia sygnału nadwyżkowego oraz co 10 min w czasie działania funkcji “Detektor”.</li>
</ol>

<h2>6 Informacje wysyłane na serwery projektu CREDO</h2>
<ol>
    <li>Na serwery projektu CREDO wysyłane są informacje o wykryciu sygnału nadwyżkowego.</li>
    <li>Wraz z informacją o wykryciu sygnału nadwyżkowego oraz co 10 minut w czasie działania funkcji “Detektor”, aplikacja wysyła na serwery projektu CREDO informacje dodatkowe opisane w pkt 1.5.1.</li>
    <li>Wszystkie informacje wysyłane na serwery projektu CREDO wysyłane są wraz z identyfikatorem konta uczestnika.</li>
    <li>W przypadku braku możliwości wysłania zgromadzonych informacji za pośrednictwem sieci Internet, informacje są zapisywane w pamięci urządzenia. Próba wysłania zgromadzonych informacji jest ponawiana gdy urządzenie uzyska dostęp do sieci Internet.</li>
</ol>

<h2>7 Informacje gromadzone i udostępniane na serwerach projektu CREDO</h2>
<ol>
    <li>Serwery projektu CREDO gromadzą i przetwarzają na potrzeby projektu CREDO wszystkie dane nadesłane przez urządzenia z uruchomioną aplikacją CREDO Detector.</li>
    <li>Użytkownik ma prawo do usunięcia konta uczestnika projektu CREDO. Usunięcie konta spowoduje usunięcie danych osobowych zapisanych w ustawieniach konta, natomiast ze zgromadzonych danych z aplikacji CREDO Detector usunięte zostaną jedynie powiązania z tym kontem.</li>
    <li>Wszyscy uczestnicy projektu CREDO mają wgląd we wszystkie dane wysyłane na serwer z aplikacji CREDO Detector każdego z uczestników.</li>
</ol>

<h2>8 Bezpieczeństwo użytkowania aplikacji CREDO</h2>
<ol>
    <li>W czasie działania funkcji “Detektor” urządzenie i kamera mogą się nagrzewać. Użytkownik jest zobowiązany dbać o to, by nie doszło do przegrzania, które mogłoby doprowadzić do uszkodzenia, spowodowania poparzeń u ludzi lub zwierząt oraz spowodowania pożaru. Stosowne informacje powinny znajdować się w instrukcji obsługi urządzenia i kamery.</li>
</ol>

<h2>9 Uwagi końcowe</h2>
<ol>
    <li>Zabrania się wykorzystywania informacji zebranych w projekcie CREDO w celach innych niż naukowe, zwłaszcza w celach niezgodnych z prawem oraz wszelkich działań umyślnych, które mogą zakłócić poprawne funkcjonowanie projektu CREDO.</li>
    <li>CREDO uprzejmie prosi użytkowników do załączania informacji o wykorzystaniu infrastruktury i danych projektu CREDO w publikacjach, które powstały w oparciu o wyniki uzyskane przy użyciu tego projektu oraz powiadomienia Międzynarodowej Współpracy CREDO o publikacji.</li>
    <li>CREDO uprzejmie prosi również o informacje o nieprawidłowym działaniu aplikacji CREDO Detektor. Informacje diagnostyczne o nieprawidłowym zamknięciu aplikacji wysyłane są na serwery projektu CREDO automatycznie.</li>
    <li>Twórcy aplikacji CREDO Detector zastrzegają sobie możliwość wprowadzania zmian w niniejszym regulaminie.</li>
</ol>

</body>
</html>
